---
layout: single
title: About
date: 2021-10-27T21:38:03.000+00:00
language: fa-IR
context_title: درباره‌ی زال
heroes:
- _includes/heroes/subscription.html
testheroes:
- _includes/heroes/about.html
- _includes/heroes/subscription.html
- _includes/heroes/fnirs-sessions.html

---
## پیش‌گفتار

دوره‌ی سالمندی، می‌تواند همراه با ناتوانی در کارکردهای شناختی مانند به خاطر سپردن نام‌ها و نشانی‌ها، برنامه‌ریزی برای آینده، پای‌بندی به بایدها و نبایدهای اجتماعی و … همراه باشد. این اگر به اندازه‌ای نباشد که زندگی روزمره را با مشکل روبه‌رو کند، عادی‌ست. با این حال برخی، به خاطر ناتوانی‌های شناختی نمی‌توانند مانند گذشته به زندگی روزمره ادامه دهند و کیفیت زندگی‌شان روزبه‌روز کم‌تر می‌شود. این وضعیت، از نگاه پزشکی شکل‌های مختلفی مانند اختلال شناختی خفیف، آلزایمر، زوال لوب پیشانی-گیج‌گاهی و … دارد.
از آن جا که این ناتوانی‌ها بر کیفیت زندگی اثر می‌گذارد، روش‌های مختلفی توسعه یا پیشنهاد داده شده است که بتوان از به وجود آمدن آن پیش‌گیری کرد یا جلوی پیش‌رفت ناتوانی‌های پیشین را گرفت.
با این حال، ناشناخته بودن چیستی ناتوانی‌های شناختی برای مردم از یک طرف، و گسترش ناکافی روش‌های پیش‌گیری و مدیریت آن از طرف دیگر، اثر آن را بر کیفیت زندگی دوچندان کرده است.

## زال

زال، یک پروژه‌ی غیرتجاری‌ست که بر بالا بردن آگاهی مردم درباره‌ی ناتوانی‌های شناختی تمرکز دارد. محتوای زال در دو بخش «پیش‌گیری» و «مدیریت» تولید می‌شود و هدف آن بالا بردن کیفیت زندگی همه‌ی مردم در دوره‌ی سالمندی است.

## همراهان زال

در زال، درباره‌ی مسئله‌ی دیگری نیز محتوا تولید می‌شود، که تا کنون به آن کم‌تر توجه شده است. بخش «همراهان»، بر سلامتی کسانی تمرکز دارد، که در کنار سالمندان درگیر با ناتوانی‌های شناختی زندگی می‌کنند و به آن‌ها برای گذران زندگی و بهبودی کمک می‌کنند. این گروه، نقش مهمی در بالا بردن کیفیت زندگی سالمندان دارند و پشتیبانی از آن‌ها در این مسیر، بخش جداناپذیر رویارویی با ناتوانی‌های شناختی‌ست.

## zal.health

<div class="alert alert-warning d-flex align-items-center" role="alert">
<i class="bi bi-exclamation-triangle-fill me-3"></i>
<div>
دامنه‌ی زال‌دات‌هلث هنوز فعال نشده است و سایت بر روی دامنه‌ی جوین‌زال‌دات‌آی‌آر فعال است.
  </div>
</div>

زال‌دات‌هلث که یکی از خروجی‌های پروژه‌ی زال است، با هدف دسترسی آسان مردم به محتوای زال و تماس دوسویه با آن‌‌ها برای دریافت بازخوردها و بهبود کیفیت محتواست. این وبسایت، با تمرکز بر یک‌دست نگه داشتن محتوا و تجربه‌ی هر چه بهتر خواننده هنگام دریافت محتوا طراحی شده است و با برنامه‌ی مداومی، به‌روز می‌شود.

## چرا زال؟

انتخاب نام زال برای این پروژه به نقش او در شاهنامه در قالب یک کهن‌الگو بازمی‌گردد. کهن‌الگو، یعنی آن بخشی ناخودآگاه که نماد یک ویژگی است و در ذهن همه وجود دارد و آدم‌ها آن را به شکل‌های مختلف مانند داستان‌سرایی، رسم و رسوم و ... گرامی می‌دارند. برای هر ویژگی خوب یا بد، یک کهن‌الگو در ذهن آدم‌ها وجود دارد. در داستان‌های مختلف، نویسندگان و شاعران سعی می‌کنند این کهن‌الگوها را به شکل یک آدم به تصویر بکشند. در داستان شاهنامه، زال، کهن‌الگوی خردورزی یا همان پیر فرزانه است. او از زمان زاده شدن موی سفید دارد که نماد اندوخته‌ها و تجربه‌های فراوان و گران‌بها از گذشته است و به او چهره‌ای آرامش‌بخش می‌دهد و هم‌چنین در رویدادهای مختلف، برای رستم نقش پدری را دارد که او را با خردورزی و مهربانی راهنمایی می‌کند تا به هدفش برسد.
از آن جایی که کهن‌الگوی پیر فرزانه در جریان زندگی هر کس با او همراه است و در دوره‌ی سالمندی بیش‌ترین نمایش را پیدا می‌کند، زال را می‌توان نمادی از همه‌ی سالمندان دانست که نه تنها وجودشان آرامش‌بخش است بلکه می‌توانند با خردورزی‌شان دیگران را راهنمایی کنند.
بنابراین، برای این پروژه که هدف نهایی‌اش پیش‌گیری از ناتوانی‌های شناختی و بالا بردن کیفیت زندگی در دوره‌ی سالمندی است، نام زال انتخاب شده است.

## شما و زال

زال برای این که اثرگذار باشد، به پشتیبانی مردمی که آن را می‌خوانند، یعنی شما وابسته است. این وابستگی تنها به بازخوردهایی که شما، درباره‌ی ساختار و محتوای زال، یا zal.health می‌دهید محدود نمی‌شود. شما می‌توانید درباره‌ی بازنشر، تولید و نقشه‌های مفهومی محتوای زال پیشنهادهایتان را بفرستید یا حتی دست به کار شوید! زال، برای همه و سرمایه‌ی همه است.